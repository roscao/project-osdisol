---
title: Despre
description: Obiectivele și etapele de realizare ale proiectului.
background:
  /assets/theme/images/covasna.jpg
permalink: /about/
---

## Prezentare generală
Proiectul are ca scop principal furnizarea unei platforme integrate dedicate cartografierii solului
la scară mare și este adresat în principal specialiștilor din domeniul științei solului
dar și cercetătorilor din alte domenii precum și fermierilor sau administratorilor de terenuri agricole.
Componentele principale ale acestei platforme, denumite Infrastructura de date Spațiale (SDI), se bazează în principal pe unelte, programe și date Open Source dar integrează și date cu circulație restrânsă.
![fig. 1](/assets/theme/images/schema.png)_Principalele componente ale Infrastructurii de Date Spațiale Open Source pentru cartografierea solului și administrarea teritoriului_
Obiectivele proiectului sunt astfel strâns legate de structura generală a SDI:
1. Stabilirea cadrului conceptual și metodologic necesar implementării Infrastructurii de date spațiale pentru cartografierea solului
2. Dezvoltarea unei baze de date spațiale relaționale care să integreze atât date privind caracteristicile fizico-chimice ale solului (date existente în format analog în studiile pedologice) cât și date spațiale care caracterizează factorii pedogenetici (substrat, relief, climă, utilizarea terenului)
3. Dezvoltarea de modele și unelte destinate procesării și analizei datelor, obținerii de strate derivate și interogări specifice pentru acoperirea nevoilor specialiștilor din domeniul științei solurilor precum și a altor specialiști.
4. Crearea metadatelor pentru datele spațiale aparținând bazei de date spațiale
5. Dezvoltarea unei aplicații de web mapping și implementarea politicilor de acces și exploatare a SDI
6. Testarea performanțelor și a capacităților SDI prin crearea de sarcini specifice și a unui studiu pedologic complet
